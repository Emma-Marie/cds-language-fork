Lufthansa ramt af globalt it-nedbrud: Fly forsinkes eller aflyses

Hvis man her til morgen skulle have været ude og flyve med Lufthansa, har man muligvis måttet gå forgæves.
Lufthansa oplever et globalt it-nedbrud, som betyder, at fly verden over ikke kan lette.
Det bekræfter Lufthansa, der dog endnu ikke kender til årsagen ifølge Reuters.
Nedbruddet har medført problemer med check-in samt håndtering af passagerernes bagage og har resulteret i, at en lang række flyafgange enten er blevet forsinket eller aflyst.
